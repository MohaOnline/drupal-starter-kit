Presa visione 2.17
------------------------
Data: 03/05/2016
Autore: P. Bozzo

Questo modulo è utile se si vuole controllare che gli utenti abbiano letto
i documenti Drupal. Per configurare questo modulo è necessario effettuare il
login come amministratore e fare clic sul link "Configura" relativo al
modulo stesso. Qui è possibile:
- selezionare i tipi di nodo che saranno gestiti dal modulo;
- personalizzare i messaggi più frequenti utilizzati dal modulo;
- stabilire le caratteristiche della tabella che verrà utilizzata
  per sapere chi ha firmato e quando (numero righe, campi da mostrare, etc.);
- stabilire i ruoli degli utenti che dovranno firmare per presa visione;
- scegliere se nella configurazione del documento (nodo) verranno utilizzati
  solo i ruoli appena selezionati.
- stabilire le caratterische del form di presa visione ("peso" del form,
  impedire o no la presa visione quando il periodo entro cui firmare è
  scaduto, mostrare o no il bottone "invia", etc.);
- determinare le risposte predefinite nel caso si voglia utilizzare il 'form
  alternativo' (utile se, oltre alla presa visione, si vuole che l'utente
  dia indicazioni di altro genere).
- impostare il testo della email di avviso da inviare a coloro che dovranno
  firmare il documento.
Oltre a questo l'amministratore può agire sui permessi del programma. I
permessi si applicano sia alla configurazione generale (consigliabile lasciare
il valore predefinito, cioè solo amministratore) sia all'accesso alla tabella
dei risultati (consigliabile dare i permessi non solo all'amministratore ma
anche agli operatori, per es. personale di segreteria).
Chi accede per creare un contenuto vede, oltre ai campi standard di Drupal,
i campi del modulo che permettono di:
- stabilire una eventuale data entro cui firmare per presa visione;
- decidere se usare il form alternativo e, volendo, stabilire le possibili
  risposte;
- personalizzare i ruoli a cui è destinato il documento;
- permettere, se si vuole, all'utente di aggiungere una nota alla sua presa
  visione;
- solo in caso di modifica, apparirà anche una casella che, se spuntata,
  comporterà la cancellazione di tutte le prese visioni precedentemente
  salvate; ciò è utile nel caso ci siano importanti modifiche al testo del
  documento, tali da non ritenere più valida la presa visione attuata sul
  testo precedente.

Integrazione con Viste. A partire dalla versione 2.12 sono stati gradualmente
inseriti campi e filtri per interagire con le svariate possibilità offerte
dal modulo Viste.

WEB: per informazioni più dettagliate circa le caratteristiche aggiunte nelle
diverse versioni consultare la pagina 
https://www.drupal.org/project/acknowledgements

Ringraziamenti
--------------
Un ringraziamento particolare a Nadia Caprotti per la grande competenza
con cui ha seguito il lavoro e ha reso possibile la sua evoluzione. 
Tanti ringraziamenti anche a Giuseppe Castelli per l'idea e per i
suggerimenti; a Roberto Bisceglia per i consigli sulla lingua inglese;
a Gioacchino De Lucia per la segnalazione di bug; ad Adam Clear per il
supporto.
Importanti anche le due comunità di Porte Aperte e di Drupal che hanno
permesso al modulo di nascere e crescere.
